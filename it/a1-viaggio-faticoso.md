---
title: Un viaggio faticoso
locale: it
cefr: a1
key: tiring-trip
date: 2023-07-20
reviewers:
- carlotta-belluzzi
---

Fernando arriva in vacanza. È molto emozionato. Vuole vedere la città. Vuole fare shopping. Ma è molto stanco. Si addormenta nella sua stanza d'albergo.

Fernando si alza e lascia la stanza. Ma non è sveglio. È sonnambulo!

Scende le scale e arriva nell'all'ingresso. I suoi occhi sono aperti, ma lui è addormentato. È come un sogno.

"Buona giornata", dice la donna dietro il bancone.

"Cavoli e patate!" dice Fernando. (Le persone dicono cose strane quando stanno sognando.)

Fernando esce. È una bellissima giornata di sole. Entra in una gelateria.

"Buongiorno, signore", dice il venditore. "Quale gelato vorrebbe?"

"Cavoli e patate!" dice Fernando.

"Mi dispiace, signore, non abbiamo quel gusto. Provi questo. È al cioccolato."

Fernando prende il gelato. "Quanto costa?" chiede Fernando, lentamente.

"Cinque", dice il venditore.

"Cinque..." dice Fernando, lentamente.

Fernando consegna il suo portafogli al venditore. Il venditore prende i soldi dal portafogli, e lo restituisce.

Fernando mangia il suo gelato mentre cammina. Poi vede un negozio di souvenir. Entra. Prende un bel souvenir.

"Quanto costa?" dice Fernando, lentamente.

"Cinquanta", dice il negoziante.

"Cinque..." dice Fernando.

"No, sono cinquanta", dice il negoziante.

"Cinque!" dice Fernando.

"Bene, trenta", dice il negoziante.

"Cinque!"

"Va bene!" dice il negoziante. "Voi turisti diventate sempre più furbi!"

Alcune ore dopo... Fernando si sveglia. È nella sua stanza d'albergo. Sorride. "Ora posso fare shopping", pensa Fernando. "Devo comprare un souvenir. Sono molto economici, qui."

Fernando si alza dal letto. È sorpreso. La sua stanza è piena di sacchetti. Ci sono così tantissimi sacchetti, che non riesce a muoversi. Guarda nel suo portafogli. È vuoto.

C'è un biglietto sul tavolo. Dice: "Abbiamo comprato tutte le cose che ha chiesto." È dal personale dell'hotel.

Fernando guarda nei sacchetti. Sono tutti pieni di cavoli e patate.
