---
title: La chiave perduta
locale: it
cefr: a2
key: lost-key
date: 2023-07-08
reviewers:
- Carlotta Belluzzi
---

Nicola si è trasferito in una grande, vecchia casa. Trecento anni fa, vi abitava un famoso pirata.

All'interno, molte cose erano rotte. "Ho molto lavoro da fare", ha pensato Nicola.

Ha dipinto le pareti, ha riparato le scale e ha cambiato i tappeti. È allora che ha trovato la chiave d'oro. Era sotto il tappeto nel soggiorno. Sembrava molto vecchia.

"Mamma mia, deve essere la chiave del tesoro del pirata!" ha pensato Nicola.

Nicola ha cercato in tutta la casa. Ha guardato in cucina, nelle camere da letto e nel bagno. Ma non c'erano armadi nascosti o porte segrete. Ha cercato intorno alla casa, e persino sul tetto, ma non è riuscito a trovare una serratura.

Nicola non è riuscito a trovare il tesoro. Il pirata aveva vinto.

Poi Nicola ha avuto un'idea. Ha scritto una lettera alla persona che viveva nella casa prima di lui. Le ha chiesto se sapeva qualcosa riguardo al pirata, o alla chiave, o a una porta segreta. "Se mi aiuti, condividerò il tesoro con te", ha scritto.

Una settimana dopo, una vecchia signora si è presentata alla sua porta.

"Prego, entri", ha detto Nicola. Le ha offerto da bere e si sono seduti.

Poi la donna ha tirato fuori dal suo sacco un vecchio cofanetto di legno. Sembrava pesante e resistente. Lo ha messo sul tavolo. Aveva una grande serratura.

Nicola si è alzato velocemente. Era molto eccitato mentre le dava la chiave. Lei ha infilato la chiave nel buco e l'ha girata. Poi ha aperto il cofanetto.

Nicola ha cercato le monete d'oro. Ma non c'era nulla dentro, tranne una vecchia lettera. Si è seduto, deluso.

"Che perdita di tempo", ha detto.

"Non leggo questa lettera da cinquant'anni", ha detto la donna. Le sue mani tremavano. Teneva la lettera vicino al cuore. Nicola ha visto che stava piangendo.

Nicola non sapeva chi aveva scritto la lettera. Ma poteva vedere che era davvero un tesoro. Ha pensato: "Spero che lo condividerà con me."