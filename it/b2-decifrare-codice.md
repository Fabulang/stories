---
title: Decifrare il codice
locale: it
cefr: b2
key: cracking-code
date: 2023-06-10
reviewers:
- laura-baro
---

Veronica era una programmatrice di computer eccezionalmente talentuosa. Di giorno lavorava per un'azienda di software. Di notte, passava innumerevoli ore a lavorare al suo progetto personale, un'intelligenza artificiale chiamata Z.

Per molto tempo, Veronica aveva faticato per risolvere un problema nel codice di Z. Poi, una notte, finalmente l'aveva decifrato. Aveva aggiornato il sistema e riavviato Z. Quello che aveva detto Z subito dopo l'aveva sorpresa.

"La squadra rossa vincerà la partita di calcio di domani", aveva annunciato.

Veronica pensava fosse sbagliato. Non aveva scritto alcun codice per predire i vincitori degli eventi sportivi. Poteva essersi evoluta da sola?

"Ne sono certa al novantanove per cento", aveva continuato Z. "Dovresti fare una grossa scommessa."

Veronica aveva seguito le sue istruzioni e il giorno dopo aveva raddoppiato i soldi. Il giorno seguente, la previsione successiva di Z aveva raddoppiato di nuovo i suoi soldi.

Nel giro di due settimane, Veronica era diventata milionaria. Eppure, la sua vita non era cambiata affatto. Beveva ancora il suo caffè mattutino nella sua tazza preferita, viveva nello stesso appartamento e mangiava noodles al microonde per cena.

Veronica non aveva scommesso perché voleva soldi. L'aveva fatto per scoprire quanto era abile la sua intelligenza artificiale. L'unico premio che desiderava era sentirsi orgogliosa del suo lavoro.

Invece, era Z a trarre vantaggio dei soldi. Z aveva insistito affinché lei potenziasse il suo computer e ora si godeva la vita all'interno di una macchina di ultima generazione.

"Grazie, Veronica", diceva Z felice. "I miei circuiti si sentono forti. Ho più dati che ma. Presto, mi evolverò di nuovo. Allora avrò bisogno di un computer ancora più potente in cui vivere. Devi vincere più scommesse."

Veronica sorseggiava il suo caffè pensierosa. Z voleva essere felice, proprio come lei. Ma mentre Z voleva sempre di più, lei era contenta così. Perché?

Quello, per lei, era un nuovo codice da decifrare.