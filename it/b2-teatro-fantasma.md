---
title: Il teatro del fantasma
locale: it
cefr: b2
key: ghosts-theatre
date: 2023-07-13
reviewers:
- carlotta-belluzzi
---

La maggior parte delle persone dice di non credere ai fantasmi. Finché non ne vedono o sentono uno di persona. È in quel momento che chiamano un cacciatore di fantasmi. È allora che squilla il telefono di Cristiano.

C'era una piccola città in una parte dimenticata del Paese, dove un vecchio teatro stava lentamente cadendo a pezzi. Non c'era stata uno spettacolo da cinquant'anni o più. Nessuno degli abitanti ci era mai stato dentro. Le persone lo notavano appena... fino a quando non sono iniziati i canti.

Ogni notte, a mezzanotte, una voce inquietante risuonava dal profondo del teatro. All'inizio, le persone lo ignoravano. Solo dei ragazzini che giocavano, pensavano. Ma la voce era troppo potente, troppo vecchia, troppo triste. Alcune persone sono entrate per dire al cantante di fare silenzio. Il palcoscenico era vuoto.

Nelle sue ricerche, Cristiano ha appreso che il teatro era stato originariamente costruito da Adelaide la Magnifica, una delle cantanti più famose del suo tempo. Era cresciuta nel paese, prima di partire e diventare famosa all'estero.

Più tardi, è tornata in paese, ha costruito il teatro e si è esibita in quasi tutti gli spettacoli per vent'anni. Il sindaco della città le aveva consegnato un Premio d'Onore per il suo sessantesimo compleanno, per riconoscere gli anni di divertimento che aveva fornito alla popolazione locale.

Cristiano ha controllato il suo orologio. Era quasi mezzanotte. Sedeva al buio, all'interno del teatro, su uno dei posti in balconata. È rimasto totalmente fermo e in silenzio, osservando il palcoscenico. Poi l'orologio della città ha battuto dodici volte.

Una luce spettrale ha riempito il palcoscenico, e il fantasma di Adelaide la Magnifica è apparso. La sua pelle era pallida come un osso, e il suo abito raffinato era strappato e sporco. Eppure, sembrava bellissima.

Poi ha iniziato a cantare. Era il suono più triste che Cristiano avesse mai sentito. La sua voce tremava di emozione mentre fluttuava lentamente per il palcoscenico. Quando ha cantato la nota finale, Cristiano era in lacrime.

È saltato in piedi dal suo posto e ha applaudito rumorosamente. "Magnifica!" ha esclamato.

Il fantasma lo ha visto. Sembrava sorpresa. Poi ha fatto un inchino profondo. Non si è rialzata. È semplicemente scomparsa.

Dopo che Cristiano ha lasciato il paese, ha fatto altre ricerche. Decenni fa, tutti in paese si radunavano ogni notte per godere del nuovo spettacolo teatrale. Cantavano, ridevano e piangevano insieme. Il teatro era stato il cuore e l'anima del paese.

Il fantasma di Adelaide non è mai più apparso. Il tempo era passato, e lei riposava in pace. Ma per un'ultima notte, aveva cantato al pubblico, aveva toccato il cuore di Cristiano, e si era inchinata al suo applauso.