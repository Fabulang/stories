---
title: Doveri in carcere
cefr: c1
locale: it
key: prison-duties
date: 2023-12-31
reviewers:
- carlotta-beluzzi
---

"Continua a suonare!" ha gridato una delle guardie.

Enrica si è girata verso il pianoforte. Ha sbadigliato, ha fatto un respiro profondo e ha cercato di pensare a un'altra melodia che potesse piacere a loro.

"Dai! Stai rovinando l'atmosfera!"

Ha iniziato a suonare, e le guardie della prigione hanno esultato. Dietro di lei, danzavano intorno alla mensa oscura. Buttavano i piatti a terra e versavano birra dappertutto.

Enrica sapeva che le guardie erano troppo ubriache per rendersi conto di ciò che stava suonando. Era l'inno nazionale -- la versione vecchia, di prima che il Paese fosse invaso. Enrica aveva suonato il vecchio inno in pubblico sei anni fa; ecco perché era in prigione ora.

Mentre suonava l'ultima nota, improvvisamente le luci si sono accese. Il capo del carcere era all'ingresso. Le guardie hanno smesso di ballare e hanno fatto il saluto.

"Basta così, ragazzi", ha detto il capo. "Riportatela nella sua cella e andate a letto."

Enrica ha trattenuto il respiro. Il capo aveva sentito cosa stava suonando? Ma lui se n’era già andato. Lei ha respirato. Era stata stupida a correre un rischio del genere. Se avesse suonato solo qualche secondo in più...

Una delle guardie ha chiuso Enrica nella sua cella. Enrica era una donna piccola e fragile, quindi anche una guardia ubriaca era sufficiente come sicurezza. Inoltre, non era né abbastanza forte né agile per scappare.

"Devi scappare con noi", ha sussurrato il compagno di cella di Enrica dopo che la guardia se n’era  andata.

"Mio caro, non posso", ha sospirato Enrica.

"Fidati di me, Enrica. Abbiamo osservato per mesi. Alle dodici preciso, le guardie al cancello del cortile vanno a pranzo -- partono sempre in orario. Almeno dopo due minuti, arrivano le nuove guardie -- sono sempre in ritardo. Devi solo uscire con noi e salire sulla macchina di mio fratello."

"Vi rallenterò -- sarete catturati -- non posso venire!" ha sussurrato Enrica. "Penserò a voi ogni giorno, a tutti voi, e mi renderà felice. Se persone come voi sono libere, allora il nostro vecchio Paese è ancora vivo."

"Anche tu puoi essere libera, Enrica. Partiamo domani. Incontriamoci nel cortile."

"No, mio caro, no..."

"Per favore, cambia idea prima di mezzogiorno."

Il giorno dopo, Enrica era ansiosa per tutta la mattina. Come al solito, alle undici e mezza, il capo del Carcere è venuto a prenderla per portarla alla mensa, così poteva suonare per lui mentre prendeva un caffè e fumava una sigaretta.

Dopo ogni canzone, Enrica guardava l'orologio. Erano quasi le dodici. Stava davvero considerando di scappare? Il suo compagno di cella e i suoi amici avevano un buon piano. Era lenta, ma doveva solo camminare...

L'ora di pranzo si avvicinava e la mensa si riempiva di guardie. Il capo del Carcere era occupato a parlare con alcuni di loro. Sarebbe potuta andarsene proprio ora. Quanto tempo ci sarebbe voluto prima che lui si accorgesse che la musica era finita?

Enrica si è alzata e ha camminato lentamente verso il capo.

"Cosa vuoi?"

"Per favore, Signore", ha detto Enrica. "Non mi sento molto bene. Potrei unirmi agli altri prigionieri nel cortile? Ho bisogno di aria."

Il capo ha posato la forchetta. L'ha guardata a lungo.

"Va bene", ha detto.

Enrica ha guardato l'orologio. Restava un minuto. Cercava di apparire calma mentre camminava verso la porta.

Dietro di lei, ha sentito due guardie alzarsi. "Dovremmo andare anche noi", ha detto uno. "Questo pomeriggio dobbiamo sorvegliare il cancello del cortile. Vorrei arrivarci in anticipo per una volta."

Si sono messi a marciare davanti a Enrica. Lei ha continuato a camminare. Poi si è seduta al pianoforte. Ha fatto un respiro profondo e ha iniziato a suonare il più forte possibile.

In pochi secondi, c'era un enorme rumore mentre ogni guardia nella stanza gettava indietro la propria sedia e iniziava a urlare. Prima che Enrica avesse finito anche solo la prima parte del vecchio inno nazionale, il capo del carcere l'ha sollevata dalla sedia e l'ha gettata a terra.

"Come osi suonare quello!" ha urlato.

Enrica ha guardato le guardie, stordita. Ha sorriso debolmente.

"Cosa state ancora facendo qui?" ha sbottato il capo a due delle guardie. "Sarete ancora più in ritardo del solito!"